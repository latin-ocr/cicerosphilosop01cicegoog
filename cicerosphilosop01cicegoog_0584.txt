*45⁹ -

etiam ultro delatos repudiabit; nos autem eos nesci·
mus, ante quam paenitere coepit, contemnere. nst 105
apud Heraclitum physicum de principe Ephesiorum
Hermodoro, universos ait Ephesios esse morte mul·
tandos, quod, cum civitate expellerent Hermodorum,
ita locuti sint: ‘Nemo de nobis unus excellat,
sin quis‘extiterit, alio in loco et apud alios
sit' An hoc non ita fit omni in populo? nonne
omnem exsuperantiam virtutis oderunt? Quid? Ari-
stides (malo enim Graecorum quam nostra proferre)
‘nonne ob eam oausam expulsus est patria, quod praeter
modum iustus essct? Quantis igitur molestiis vacant,
qui nihil omnino cum populo contrahunt! Quid est
enim dulcius otio litterato? iis dico litteris, quibus
infinitatem rerum atque naturae et in hoc ipso mundo
caelum, terras, maria cognoscimus. ἵ
Contempto igitur honore, contempta etiam pecunia ,336
quid relinquitur, quod extimescendum sit? Exilium,
credo, quod in maxumis malis ducitur. Id si propter
alienam et offensam populi voluntatem malum cst,
quam sit ea contemnenda, paulo ante dictum est.
sin abesse patria miserum est, plenae miserorum pro-
vinciae sunt, ex quibus admodum pauci in patriam
revertuntur. At multantur bonis exules. Quid tum? lor
parumne multa de toleranda paupertate dicuntur? Iam
vero exilium, si rerum naturam, non ignominiam no·
minis quaerimus, quantum tandem a perpetua pere·
grinatione differt? in qua aetates suas philosophi no·
bilissimi consumpserunt, Xenocrates, Crantor, Arcesilae,
Lacydes, Aristoteles, Theophrastus, Zeno, Cleanthes,
Chrysippus, Antipater, Carneades, Clitomachus, Philo,
Antiochus, Panaetius, Posidonius, innumerabiles alii,
qui semel egressi numquam domum reverterunt. At
enim sine ignominia . . . adficere sapientem? de sapiente
enim haec omnis oratio est, cui iure id accidere non

possit, nam iure exulantem consolari non oportet. ¹
Postremo ad omnis casus facillima ratio est eorum, fl

 

