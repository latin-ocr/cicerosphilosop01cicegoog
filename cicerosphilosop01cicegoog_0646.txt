-521-

miserum eet, ob eamque debilitatem animi multi ,
parentes, multi amicos, non nulli patriam, plerique
autem se ipsos penitus perdiderunt, sic robustus ani·
mus et excelsus omni est liber oure et angore, cum
et mortem contemnit, qua qui affecti sunt, in eadem
causa sunt, qua ante quam nati, et ad dolores ita
paratus eet, ut meminerit maximos morte finiri, par-
vos multa habere intervalla requietis, mediocrium
nos esse dominos, ut, si tolerabiles sint, feramus, si
minus, animo aequo e vita, cum ea non placeat, tam·
quam e theatro exeamus. Quibus rebus intellegitur
neo timiditatem ignaviamque vituperari nec fortitu-
dinem patientiamque laudari suo nomine, sed illas
reici, quia dolorem pariant, has optari, quia volup-
tatem.
Iustitia restat, ut de omni virtute sit dictum3 sed qq
similia fere dici possunt. Ut enim sapientiam, tem-
perantiam, fortitudinem copulatas esse docui oum
voluptate, ut ab ea nullo modo nec divelli neo distrahi
possint, sic de iustitia iudicandum est, quae non modo
numquam nocet cuiquam, sed contra semper impertit
aliquid oum sua vi atqm natura, quod tranquillet
animos, tum spe nihil earum rerum defuturum, quas
natura non depravata desideret. nt quem ad modum
temeritas et libido et ignavia semper animum excru-
ciant et semper sollicitant turbulentaeque sunt, sio
improbitas si cuius in mente consedit, hoo ipso, quod
adest, turbulenta est3 si vero molita quippiam est,
quamvis occulte fecerit, numquam tamen id confidet
fore semper occultum. Plerumque improborum faeta
primo suspicio insequitur, dein sermo atque fama,
tum accusator, tum index3 multi etiam, ut te consule,
ipsi se indicaverunt. Quodsi qui satis sibi contra 51
hominum conscientiam saepti csse et muniti videntur,
deorum tamen horrent easque ipsas sollicitudines,
quibus eorum animi ‘noctesque diesque' exeduntur,
adis immortalibus supplicii causa importari putant,

 

